Czarny Staw pod Rysami[edytuj]
Czarny Staw pod Rysami
Czarny Staw, widok ze szlaku na Rysy
Czarny Staw, widok ze szlaku na Rysy
Położenie
Państwo	 Polska
Wysokość lustra	1583 m n.p.m.
Morfometria
Powierzchnia	20,64 ha
Wymiary
• max długość
• max szerokość	
578 m
444 m
Głębokość
• maksymalna	
76,4 m
Objętość	7 761 700 m³
Hydrologia
Rodzaj jeziora	karowe
Położenie na mapie Tatr
Mapa lokalizacyjna Tatr
Czarny Staw pod Rysami
Czarny Staw pod Rysami
Ziemia49°11′20″N 20°04′37″E
Commons	Multimedia w Wikimedia Commons
	Zobacz w Wikiźródłach rozdział „Czarny Staw nad Rybiem” z „Illustrowanego przewodnika do Tatr, Pienin i Szczawnic”

Kar Czarnego Stawu otoczony ścianami Niżnich Rysów i Kazalnicy (dokładniejszy opis)

Czarny Staw na mapie topograficznej z 1938
Czarny Staw pod Rysami, nazywany także Czarnym Stawem nad Morskim Okiem[a] (słow. Čierne pleso nad Morským okom, niem. Meerauge, węg. Tengerszem[1]) – tatrzańskie jezioro położone w kotle polodowcowym w Dolinie Rybiego Potoku. Cienie rzucane przez szczyty oraz występująca w wodzie sinica Pleurocapsa polonica nadają jezioru ciemny, nieomal czarny kolor, co ma odzwierciedlenie w jego nazwie.

Jest to najdalej wysunięte na południe jezioro w Polsce

Spis treści  [ukryj] 
1	Topografia
2	Przyroda
3	Historia
4	Szlaki turystyczne
5	Zobacz też
6	Uwagi
7	Przypisy
8	Bibliografia
9	Linki zewnętrzne
Topografia[edytuj | edytuj kod]
Zbliżone kształtem do koła jezioro położone jest na wysokości 1583 m n.p.m., czyli 188 m wyżej niż lustro Morskiego Oka. Powierzchnia Czarnego Stawu wynosi ok. 20,64 ha, głębokość maksymalna – 76,4 m (drugie miejsce w Tatrach, czwarte w Polsce), pojemność – 7 761 700 m³ wody. Jezioro jest zamknięte wyraźnym progiem skalnym, zbudowanym z mocno wygładzonych przez egzarację skał. Jest to efekt działań lodowca, który utworzył w tym miejscu tzw. mutony (ta forma skalna nazywana jest też barańcem). Nimi spadają niewielkimi kaskadami wody Czarnego Stawu, tworząc wodospad nazywany Czarnostawiańską Siklawą.

Bezpośrednio nad jeziorem wznoszą się ściany Kazalnicy (wysokość ściany wynosi 576 m). Kocioł Czarnego Stawu otacza grań od Mięguszowieckiego Szczytu Czarnego przez Wołowy Grzbiet, Rysy, Niżnie Rysy i Żabią Grań z Żabim Szczytem Wyżnim, Żabim Mnichem aż po Owcze Turniczki.

Przyroda[edytuj | edytuj kod]
Już od 1883 próbowano zarybiać jezioro pstrągami z Morskiego Oka, jednak bezskutecznie. Jest to jezioro wybitnie oligotroficzne: surowe warunki życiowe i przede wszystkim brak pożywienia uniemożliwiają pstrągom życie. Jezioro to zamarza przeważnie w październiku – listopadzie, a taje w miesiącach maj – lipiec. W miesiącach letnich temperatura wody waha się w granicach 7–11,5 °C[2]. Nad brzegami zacienionymi potężnymi ścianami grani głównej panuje chłód nawet w czasie największych upałów. Wincenty Pol pisał: „Nie darmo tak go nazwano, jest to kraina śmierci”. Mimo to u brzegów występuje ciekawa flora. M.in. stwierdzono tutaj występowanie skalnicy odgiętolistnej, mietlicy alpejskiej, sita trójłuskowego, turzycy Lachenala i wiechliny tatrzańskiej – gatunków roślin w Polsce występujących tylko w Tatrach i to w niewielu miejscach, a także turzycy skąpokwiatowej w Polsce z rzadka występującej tylko w Karpatach i Sudetach[3].

Historia[edytuj | edytuj kod]
Wody Czarnego Stawu w 1804 r. były badane przez Stanisława Staszica (mierzył głębokość jeziora i temperaturę wody). Dokładniejsze pomiary wykonał Eugeniusz Klemens Dziewulski w roku 1879.

Jak pisał Eugeniusz Janota, autor pierwszego polskiego przewodnika tatrzańskiego z 1860 r.[1], „W zachodniej stronie tego stawu postawiono żelazny krzyż na pamiątkę bytności tamże Grzegorza Zieglera, biskupa tynieckiego i tarnowskiego (zm. w Lincu 1852). Na żelaznej płycie znajdował się napis: »Hic non plus ultra supra nisi in cruce D. N. J. Christi. 1823« ”[4][b]. Krzyż ten, odlany z tatrzańskiego żelaza w zakopiańskich Kuźnicach, ustawiono w 1836 r. staraniem ówczesnego proboszcza z Poronina.

Zimą nad Czarny Staw jako pierwsi dotarli ks. Walenty Gadowski, Bolesław Łazarski i Jakub Gąsienica Wawrytko starszy (31 grudnia 1910). Staw i widoki znad niego były od dawna podziwiane przez turystów. Węgierski alpinista Mór Déchy pisał: „jest to najpiękniejsza sceneria jeziorna w całych Tatrach”.

Szlaki turystyczne[edytuj | edytuj kod]
szlak turystyczny czerwony – szosą do schroniska PTTK przy Morskim Oku, dalej wschodnim brzegiem Morskiego Oka na próg Czarnego Stawu i na wierzchołek Rysów.
Czas przejścia ze schroniska nad Morskim Okiem nad Czarny Staw: 50 min (↓ 40 min)
Czas przejścia z rozstaju szlaków nad Czarnym Stawem na Rysy: 3 h (↓ 2:30 h)
szlak turystyczny zielony – znad Czarnego Stawu na Kazalnicę i Mięguszowiecką Przełęcz pod Chłopkiem (2:30 h, ↓ 2 h)[5]
Zobacz też[edytuj | edytuj kod]
Jeziora tatrzańskie
Uwagi[edytuj | edytuj kod]
Skocz do góry ↑ Oficjalna nazwa stawu według GUGiK to Czarny Staw nad Morskim Okiem, por. Wykaz nazw wód stojących. [dostęp 15 czerwca 2008].
Skocz do góry ↑ Wielka Encyklopedia Tatrzańska podaje, że na krzyżu figurowała data „1835”.
Przypisy[edytuj | edytuj kod]
↑ Skocz do: a b Zofia Radwańska-Paryska, Witold Henryk Paryski: Wielka encyklopedia tatrzańska. Poronin: Wydawnictwo Górskie, 2004. ISBN 83-7104-009-1.
Skocz do góry ↑ Władysław Szafer: Tatrzański Park Narodowy. Zakład Ochrony Przyrody PAN, 1962.
Skocz do góry ↑ Zbigniew Mirek, Halina Piękoś-Mirkowa: Czerwona księga Karpat Polskich. Kraków: Instytut Botaniki PAN, 2008. ISBN 978-83-89648-71-6.
Skocz do góry ↑ Eugeniusz Janota, Przewodnik w wycieczkach na Babią Górę, do Tatr i Pienin, Kraków 1860, s. 46.
Skocz do góry ↑ Tatry. Zakopane i okolice. Mapa w skali 1:27 000. Warszawa: ExpressMap Polska, 2005. ISBN 83-88112-35-X.
Bibliografia[edytuj | edytuj kod]
Józef Nyka: Tatry polskie. Przewodnik. Wyd. XIII. Latchorzew: Wyd. Trawers, 2003. ISBN 83-915859-1-3.
Grzegorz Barczyk, Ryszard Jakubowski (red.), Adam Piechowski, Grażyna Żurawska: Bedeker tatrzański. Warszawa: Wydawnictwo Naukowe PWN, 2000. ISBN 83-01-13184-5.
Wielka encyklopedia tatrzańska, hasło "Czarny Staw pod Rysami". [dostęp 2012-09-06].
Linki zewnętrzne[edytuj | edytuj kod]
Czarny Staw 2) nad Rybiem w Słowniku geograficznym Królestwa Polskiego. T. I: Aa – Dereneczna. Warszawa 1880.

 
